# Articles

§ 15. In Interlingue existe un sol articul definit: li, por li substantives masculin, feminin e neutri, singular e plural.

li patre, li matre, li table, li patres, li matres, li tables.

§ 16. Un articul índefinit existe solmen por li singulare: un. Por li plurale li substantive es usat sin articul.

Yo vide un avie. Yo vide avies.

§ 17. Li articul li posse prender li plurale, si null altri parol expresse it.

On deve metter punctus sur lis i. Ma mult i ne havet punctus.

§ 18. A li es contractet a al, de li a del.

Il eat al scol. Li árbores del forest es alt.

§ 19. Un articul partitiv ne existe. Il trinca aqua. Noi manja fructes.

§ 20. Li articul definit indica alquó ja mentionat o conosset, o li tot specie, li articul índefinit alquó ínconosset o ne ancor tractat.

Li can quel vu conosse es fidel. Canes es fidel. Li can es fidel =fidelitá és un qualitá del tot specie can. Un can de mi fratre es mordaci, ma li altris ne es tal. Fidelitá es un valorosi qualitá. Li fidelitá del can (o del canes) es pruvat.
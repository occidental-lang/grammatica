# ADJECTIVE

## § 29 

Li caracteristic vocal final **-i** trova se in mult adjectives, precipue por fixar li corect pronunciation del ultim consonant, e pro distinction pos tipic finales substantivic e infinitivic.

_felici, sagi, porosi, organisatori, amari._

## § 30 

Mult adjectives posse facilmen esser **substantivat** per adjuntion del finales **-e, -o, -a**.

_yun, yune, yunes, yunos, yunas._

## § 31

Por formar un substantive expressent li **general idé** de un qualitá on adjunte li finale **-um**.

_li novum, li bellum._

## § 32

Li adjective es **ínvariabil** in génere e númere. li grand filio, li grand filia, li grand filios, li grand filias.

## § 33

Quande li adjective es usat sin substantive e on deve pro cert rasones indicar li **plurale**, on adjunte **-s**, pos consonantes intercalante li **-i-** eufonic, u to es possibil sin changear li pronunciation.

_Vi pomes, prende li maturis._

## § 34

Por li **comparative** on indica

li **egalitá** per **tam - quam**
li **majoritá** per **plu - quam**
li **minoritá** per **minu (min) - quam**

_Il es tam grand quam su fratre; il es plu grand quam su fratre; il es minu grand quam su fratre. Il es plu grand quam yo. Li plu grand libre._

## § 35

Por li **superlative** on indica

li **majoritá** per **maxim** (max)
li **minoritá** per **minim**.

_Li maxim grand del libres. Li minim grand libre._

## § 36

Por li **superlative absolut on** usa: **tre**, o li sufix: **-issim**.
_tre grand, grandissim._

Por comparar tri o pluri gradus on usa:

_grand, plu grand, mem plu grand, plu grand ancor, mem plu grand ancor._

## § 37

In omni comparationes on usa: **quam**.

_egalmen quam, altrimen quam._

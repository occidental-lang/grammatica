# ORTOGRAFIE

§ 10. Interlingue conserva maxim possibil li aspect international del paroles; ma it es recomendat vicear li duplic consonantes per li simplic, exceptet si ili es pronunciat diferentmen o es necessi por indicar que li precedent vocal es curt o que s ne es sonori. Duplic consonantes in li radica resta anc in li formes derivat.

access, suggester, anates, annu, annales, asserfer, aromatic, bloc, arogant, can, canne, car, carre, present, pressent, li atacca, il atacca, ataccar, cellul, cellulose, rebell, rebellion.

§ 11. Li grec gruppes de consonantes: th, chl, chr, ph es in general simplificat a: t, cl, cr, f, e vice y vocalic on scri i. Ma anc li historic ortografie es permisset.

tema o thema, fonograf o phonograph, cloroform o chloroform, simpatic o sympatic o sympathic.

§ 12. Li separation sillabic es líber; preferibil es li separation usat in parlada o secun li parol-componentes.

§ 13. Majuscules es usat solmen in li comensa del frases, in propri nómines, in titulationes, e por distincter Vu, Vos, Vor quam formes de politesse, de vu, vos, vor, si on desira distincter to.

Paul, London, Pacifico, Anglia, Danubio, li Senior, su Majestie.

§ 14. Li acurtationes maxim frequent es:

sr. o Sr. = senior

resp. = respectivmen

sra. o Sra. = seniora

p. ex. = por exemple

srta. o Srta. = senioretta

i. e. = it es

dr. o Dr. = doctor

pl. = ples

etc. = etcétera

pl. t. = ples tornar

PS. = pos-scripte

h. = hora(s)

v. = vide

am. = ante midí

pg. = págine

pm = pos midí

cf. = confronta

a. c. = annu current

sq. = e sequentes

m. c. = mensu current

nró. = numeró

a. p. = annu passat

conc. = concernent

m. p. = mensu passat